---
title: 葬花词
date: 2018-04-29 12:50:41
categories: 阅读
tags: 诗歌
photos: /img/黛玉葬花.jpg
---
# 　　　程高通行本《葬花吟》

{% cq %}
　　　　　　　　　花谢花飞花满天，红消香断有谁怜？
　　　　　　　　　游丝软系飘春榭，落絮轻沾扑绣帘。
　　　　　　　　　闺中女儿惜春暮，愁绪满怀无释处。
　　　　　　　　　手把花锄出绣帘，忍踏落花来复去。
　　　　　　　　　柳丝榆荚自芳菲，不管桃飘与李飞；
　　　　　　　　　桃李明年能再发，明年闺中知有谁？
　　　　　　　　　三月香巢已垒成，梁间燕子太无情！
　　　　　　　　　明年花发虽可啄，却不道人去梁空巢也倾。
　　　　　　　　　一年三百六十日，风刀霜剑严相逼；
　　　　　　　　　明媚鲜妍能几时，一朝漂泊难寻觅。
　　　　　　　　　花开易见落难寻，阶前愁杀葬花人，
　　　　　　　　　独倚花锄泪暗洒，洒上空枝见血痕。
　　　　　　　　　杜鹃无语正黄昏，荷锄归去掩重门；
　　　　　　　　　青灯照壁人初睡，冷雨敲窗被未温。
　　　　　　　　　怪奴底事倍伤神？半为怜春半恼春。
　　　　　　　　　怜春忽至恼忽去，至又无言去未闻。
　　　　　　　　　昨宵庭外悲歌发，知是花魂与鸟魂？
　　　　　　　　　花魂鸟魂总难留，鸟自无言花自羞；
　　　　　　　　　愿侬此日生双翼，随花飞到天尽头。
　　　　　　　　　天尽头，何处有香丘？
　　　　　　　　　未若锦囊收艳骨，一抔净土掩风流3。
　　　　　　　　　质本洁来还洁去，强于污淖陷渠沟。
　　　　　　　　　尔今死去侬收葬，未卜侬身何日丧？
　　　　　　　　　侬今葬花人笑痴，他年葬侬知是谁？
　　　　　　　　　试看春残花渐落，便是红颜老死时；
　　　　　　　　　一朝春尽红颜老，花落人亡两不知！
{% endcq %}
